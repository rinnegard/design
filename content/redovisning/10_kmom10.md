---
---
Redovisning kmom10
=========================

## Uppdrag 1 Analys

För det här uppdraget valde jag att analysera trenderna i design för 3st online klädbutiker. Jag bestämmde mig för att fokusera på layout och färgval. Sedan gick jag igenom webbplatserna och noterade vad dom hade för layout och färg. Till slut jämför jag resultatet för varje webbplats och analyserar varför dom har gjort dom val dom har gjort. Och får på så sätt fram vad dom har gemensamt och vad som verkar vara en trend.

## Uppdrag 3 Webbplats

För att bygga upp webbplatsen valde jag att använda redovisa sidan som grund. Jag rensade ut det som inte behövdes längre och ändrade om så strukturen fungerar för de sidorna som ska finnas med enligt kraven. Jag tyckte det var ett bra sätt för det fanns redan grunderna här och det var enkelt att ändra om så det passade för det här kursmomentet. Jag valde att göra webbplatsen för en advokatbyrå. För innehållet hittade jag på lite saker som verkar rimligt för en advokatbyrå att ha med på sin webbplats. Och jag hittade också några bilder att fylla sidan med.

## Uppdrag 4 Tema

För temat utgick jag från mitt tidigare tema. Jag började med att ändra om lite i strukturen för mina less filer. Jag valde att dela upp det lite mer. Nu blev det uppdelat i en egen del för header,main och footer. Samt en del som tar hand om layouten i helhet och en som har alla media queries. Jag tyckte det blev bättre ordning på det här sättet med inte lika långa filer som var lite svårare att hålla ordning på. För själva designen började jag med att flytta om layouten så den skulle passa bättre med lite mindre innehåll i headern till exempel. Sedan bestämde jag vad för färg och typsnitt som passade sig här och implementerade dom, vilket gick smidigt då temat har bra stöd för variabler så det är lätt att ändra sådana saker. Sedan var det lite små finjusteringar som behövdes göras för att få designen att hänga ihop.

## Allmänt

Projektet gick ganska bra att genomföra. Jag tyckte att det var bra att det gick lättare med temat om man hade gjort ett tema tidigare som var lätt att ändra om i med hjälp av variabler. Jag tycker det var lite svårt att hitta på innehållet till sidan men med lite inspiration från liknande sidor gick det ganska bra ändå tillslut. Projektet tog ungefär så lång tid som jag hade räknat med och det var inte för svårt. Jag tycker jag hade blivit bra förberedd för projektet i dom tidigare kursmomenten.

## Kursutvädering

Jag tycker kursen har varit bra och jag är nöjd. Det känns bra att lära sig arbeta med sådana här ramverk. Jag tycker kursmaterialet har varit bra, speciellt videospellistorna var bra för att introducera tydligt hur ramverket fungerar och hur man arbetar med det. Jag hade lite problem med labbmiljön i början för att få den att fungera och jag har hört många andra haft mycket problem med det också under kursen så det skulle vara bra att förbättra den på något sett för det verkar som mycket av svårigheterna med kursen för många har varit att helt enkelt få det att fungera istället för att uppgifterna i sig var svåra. Jag ger kursen 5/10 i betyg.
